Шести час
===========

Здраво,

До сада смо научили како да цртамо линије и облике, како да их симетрично распоређујемо, како да их центрирамо и како да их скалирамо, како да користимо релативне координате уместо апсолутних. Знамо да је ово доста нових ствари и зато je дошло време за лекцију у којој ћеш провежбати све ствари које си до сада научио/научила. 


Пре него што почнеш
-------------------

У овој лекцији ће најважније бити да си савладао/савладала градиво прошлих часова и да умеш да се без потешкоћа сналазиш у координатном систему. Поново ћемо ти дати подсетник на који можеш да употребиш кад год заборавиш неки детаљ везан за цртање облика. 

============  =================================================================================
дуж           ``pg.draw.line(prozor, boja, (x1, y1), (x2, y2), debljina)``
правоугаоник  ``pg.draw.rect(prozor, boja, (x, y, sirina, visina), debljina)``
круг          ``pg.draw.circle(prozor, boja, (x, y), r, debljina)``
елипса        ``pg.draw.ellipse(prozor, boja, (x, y, sirina, visina), debljina)``
многоугао     ``pg.draw.polygon(prozor, boja, [(x, y), (x, y), (x, y)])``
============  =================================================================================


Релативне координате - утврђивање
---------------------------------

Потребно је да одеш на `Час 6 Прирурчника за седми разред <https://petlja.org/biblioteka/r/lekcije/pygame-prirucnik/crtanje-cas6>`__ и ту решиш задатке које смо за тебе спремили. 

Покушај да и даље имаш у виду због чега на овај начин пишемо код - варијабле и функције користимо како бисмо уопштили оно што радимо и лакше померали, допуњавали, повећавали и смањивали цртеже. На ово ће те подсетити први задатак, `Кућа - положај <https://petlja.org/biblioteka/r/lekcije/pygame-prirucnik/crtanje-cas6#id2>`__.

Такође, немој да те уплаши дужина задатака и кода програма које треба да допуниш. Видећеш, већина кода који се појављује у овим задацима је већ написан и твој задатак ће бити да углавном допуниш код појединим вредностима и функцијама. Такође, не дозовли да те уплаши математика која ће се појавити у лекцији. Видећеш, све ствари које се налазе у лекцији већ знаш са часова математике. 

На пример, у задацима `Саобраћајни знак од једнакостраничних троуглова <https://petlja.org/biblioteka/r/lekcije/pygame-prirucnik/crtanje-cas6#id3>`__ и `Цвет <https://petlja.org/biblioteka/r/lekcije/pygame-prirucnik/crtanje-cas6#id5>`__ користићеш неке ствари које сигурно знаш из математике, рецимо, Питагорину теорему. Видећеш, чак и ако се неких ствари не сећаш из математике оне су објашњене у задацима, тако да ти препоручујемо да полако и пажљиво читаш задатке и покушаш да вредности из текстова задатака пронађеш прво на слици која се налази у задатку, а затим да у коду пронађеш исте те вредности и укључиш их тамо где је потребно. Задаци овде нису само ту да би проверио/проверила шта знаш, него да би, уз помоћ текста и објашњења у њима, увежбао/увежбала и утврдио/утврдила оно што смо до сада радили. 

Када завршиш све задатке у овој лекцији, можеш прећи на видее. 

