Други час
=========

Здраво,

Време је за други час. На овом часу, научићеш како да црташ кругове, правоугаонике и елипсе. Видећеш, ово није ништа теже од цртања дужи, о чему је било речи у претходној лекцији. Опет ћеш морати да примениш одговарајуће функције и да у њих унесеш одговарајуће елементе. 

Пре него што почнеш
-------------------

Овде ћемо ти укратко препоручити шта да погледаш како би лакше прошао/прошла кроз лекцију. Ако си потпуно сигуран/сигурна у своје досадашње знање координатног система и боја у Пајгејму и функција у Пајтону, овај део можеш и да прескочиш.

Препоручили бисмо ти да, ако до сада већ ниси, погледаш лекцију о функцијама у `Приручнику за шести разред <https://petlja.org/biblioteka/r/lekcije/prirucnik-python/izracunavanje-cas9>`__. Наравно, не мораш да читаш поново целу лекцију и радиш све задатке, али обрати пажњу на то како излгедају функције, како се наводе и шта су аргументи функције и како се функције позивају. Довољно ће бити да погледаш текст првог поднаслова, `Појам функције <https://petlja.org/biblioteka/r/lekcije/prirucnik-python/izracunavanje-cas9#id3>`__ и да након тога прочиташ и урадиш неколико лаких питања у делу `Минимум и максимум <https://petlja.org/biblioteka/r/lekcije/prirucnik-python/izracunavanje-cas9#id4>`__. ово ће те подсетити како да радиш са функцијама.

Ако желиш, можеш да погледаш и прва четири минута овог видеа.

.. ytpopup:: yXTez0mleHg
      :width: 735
      :height: 415
      :align: center

На крају, препоручујемо ти да током рада користиш и наш `Синтаксни подсетника за Пајтон <https://petljamediastorage.blob.core.windows.net/root/Media/Default/Help/cheatsheet.pdf>`__ ако ти икад затреба да се подсетиш ових ствари. Одељак *Функције - дефинисање и позив* ће ти бити сасвим довољан

До сада си пролазећи кроз овај курс научио/научила како да одредиш координате тачака, што ће ти бити јако важно, како у овој тако и у свим наредним лекцијама. Препоручили бисмо ти да се подсетиш одређивања координати тачака у лекцији `Координатни систем <https://petlja.org/biblioteka/r/lekcije/pygame-prirucnik/crtanje-cas1#id2>`__ нашег `Приручника за седми разред <https://petlja.org/biblioteka/r/kursevi/pygame-prirucnik>`__.

Такође, видео/видела си и како да доделиш боју елементима својих цртежа. Ово ће ти такође бити важно у остатку лекција па, ако желиш, можеш погледати поглавље `Задавање боја <https://petlja.org/biblioteka/r/lekcije/pygame-prirucnik/crtanje-cas1#id3>`__ и подсетити се како се то ради. 

Кругови, правоугаоници, елипсе
------------------------------

Сада када си спреман/спремна и када си се подсетио/подсетила свега, можеш да пређеш на садржај друге лекције. Приликом проласка кроз лекцију **слободно држи отворене материјале које смо препоручили као подсетнике** у одељку изнад. Немој да те брине ако негде застанеш или нешто заборавиш, и најбољи програмери користе подсетнике да се одглаве када не могу да реше неки проблем. 


Потребно је да одеш на `Час 2 Прирурчника за седми разред <https://petlja.org/biblioteka/r/lekcije/pygame-prirucnik/crtanje-cas2>`__ и ту прочиташ текст приручника и урадиш задатке.

Обрати посебну пажњу на то како изгледају функције за цртање свих облика који постоје у лекцији. Видећеш доста сличности у редоследу навођења аргумената у свим овим функцијама. Испод сваког пондаслова, `Цртање кругова <https://petlja.org/biblioteka/r/lekcije/pygame-prirucnik/crtanje-cas2#id2>`__, `Цртање квадрата и правоугаоника <https://petlja.org/biblioteka/r/lekcije/pygame-prirucnik/crtanje-cas2#id4>`__, `Цртање елипсе <https://petlja.org/biblioteka/r/lekcije/pygame-prirucnik/crtanje-cas2#id7>`__ наћи ћеш општи облик функције за цртање облика. Слободно се све време враћај на тај општи облик док ти цртање облика не уђе у потпуности у прсте. Видећеш да је тај општи облик за све облике јако сличан. 

Након сваког одељка ћеш имати задатак да урадиш неколико кратких питалица како би проверио/проверила да ли си лепо све савладао/савладала. Након тога биће потребно да решиш задатке у којима ћеш морати да допуниш код. 

Када будеш решавао/решавала задатке који се налазе након сваког одељка, слободно покушај да линије кода које недостају допишеш угедајући се на општи облик функције, али и на код који се налази пре и после линије коју треба да допуниш - често ће бити потребно да допуниш код нечим јако сличним ономе што већ постоји у коду задатка. 

Не заборави да обавезно пре него што почнеш да решаваш задатке у којима треба да допуниш код **кликнеш на дугме 'ПРИКАЖИ ПРИМЕР'**, како би видео/видела шта треба да се нацрта. Неке задатке уопште нећеш моћи да решиш без приказивања примера. Такође, ако баш запнеш, испод задатка ћеш видети и дугме **'ПРИКАЖИ РЕШЕЊЕ'** које ће ти помоћи да разумеш задатак, али покушај да се не ослањаш превише на ову могућност и да све прво сам/сама решиш.

Када урадиш ову лекцију у Приручнику, настави овде са курсем. Следће што треба да урадиш је да одгледаш видее у којима ћеш утврдити концепте са којима си се управо упознао/упознала.