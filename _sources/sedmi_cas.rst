Седми час
========

Здраво,

У претходним часовима фокусирали смо се на цртање линија и облика. Сада прелазимо на нову целину у којој ће главни фокус бити како да употребљавамо петље како бисмо цртали и распоређивали елементе на екрану. Сети се корњача графике и цртања правилних облика помоћу петљи и имаћеш идеју о томе шта ћемо овде научити. 

Пре него што почнеш
-------------------

Пре него што почнеш са овом лекцијом, важно је да се подсетиш како се користе петље у програмском језику Пајтон. У лекцији `Понављање <https://petlja.org/biblioteka/r/lekcije/prirucnik-python/kontrolatoka-cas11#id1>`__ из Приручника за шести разред налази се неколико области које ће ти помоћи да се подсетиш овога. Прво погледај област `Понављање наредби дати број пута <https://petlja.org/biblioteka/r/lekcije/prirucnik-python/kontrolatoka-cas11#id2>`__ и реши два лака задатка који су у тој области. Онда прочитај део који се зове `Опсег бројева <https://petlja.org/biblioteka/r/lekcije/prirucnik-python/kontrolatoka-cas11#range>`__ и који се тиче тога како се употребљава функција ``range``. Када то завршиш погледај и део који говори о томе како се употребљава `Условна петља <https://petlja.org/biblioteka/r/lekcije/prirucnik-python/kontrolatoka-cas19#>`__

Ако желиш још да провежбаш коришћење петљи, то можеш урадити у `Збирци малих задатака <https://petlja.org/biblioteka/r/lekcije/python-zbirka-malih-zadataka/funkcije#id3>`__ тако што ћеш урадити задатке 4.1.1, 4.1.2, 4.1.5, 4.1.6. Наравно, можеш и више да урадиш, али ово ће бити довољно да се подсетиш основних ствари. 

Такође, као и до сада, препоручујемо ти да током рада користиш и наш `Синтаксни подсетника за Пајтон <https://petljamediastorage.blob.core.windows.net/root/Media/Default/Help/cheatsheet.pdf>`__ ако ти икад затреба да се подсетиш ових ствари. Одељак *Функције - дефинисање и позив* ће ти бити сасвим довољан.

Оставићемо ти овде и подсетник како се цртају облици, ако и даље буде било потребе да се подсетиш како се то ради. 

============  =================================================================================
дуж           ``pg.draw.line(prozor, boja, (x1, y1), (x2, y2), debljina)``
правоугаоник  ``pg.draw.rect(prozor, boja, (x, y, sirina, visina), debljina)``
круг          ``pg.draw.circle(prozor, boja, (x, y), r, debljina)``
елипса        ``pg.draw.ellipse(prozor, boja, (x, y, sirina, visina), debljina)``
многоугао     ``pg.draw.polygon(prozor, boja, [(x, y), (x, y), (x, y)])``
============  =================================================================================

Цртање правилних облика уз помоћ петљи
--------------------------------------

На почетку овог часа потребно је да одеш на `Час 7 Прирурчника за седми разред <https://petlja.org/biblioteka/r/lekcije/pygame-prirucnik/crtanje-cas7>`__ и ту прочиташ текст приручника и урадиш задатке.

.. reveal:: podsetnik_petlje
   :showtitle: Петље
   :hidetitle: Сакриј 
   
   .. infonote::       
      Прво што ћеш видети је један једноставан задатак који служи томе да те подсети како се користе петље и због чега је често потребно да се оне користе. Видећеш, у овом задатку, а и касније у лекцији добро ће ти доћи ако си се подестио/подсетила како да користиш петље у програмском језику Пајтон. Ако будеш имао/имала проблема, слободно се користи овим што смо написали у делу *Пре него што почнемо*. 

Након тога уради задатак `Мердевине <https://petlja.org/biblioteka/r/lekcije/pygame-prirucnik/petlje-cas7#id4>`__. 

.. reveal:: podsetnik_merdevine
   :showtitle: Мердевине
   :hidetitle: Сакриј 
   
   .. infonote:: 
      Видећеш, он се не разликује претерано од претходног задатка са круговима. Када радиш задатке са петљама, покушај да размишљаш о томе шта се дешава у сваком проласку кроз петљу. Све време имај у виду да је то нека радња која се понавља и сваки пут се мало промени. Покушај да размислиш о томе шта је то што се промени и како. Слободно се неколико пута врати на текст задатка ако у неком тренутку застанеш. Поред текста задатка, обрати пажњу и на коментаре који се налазе у коду и који ће ти доста олакшати рад. 

Након тога следи део `Правилно распоређени бројеви <https://petlja.org/biblioteka/r/lekcije/pygame-prirucnik/petlje-cas7#id>`__ који ће ти показати неколико начина да у сваком проласку кроз петљу промениш одређене вредости. 

.. reveal:: podsetnik_range
   :showtitle: Range
   :hidetitle: Сакриј
   
   .. infonote:: 
      Овај део ће ти бити лакши за разумевање ако  лепо схваташ шта се дешава када користимо петље и ако добро разумеш функцију ``range``. Због тога је важно да се, ако до сада већ ниси, добро подсетиш градива о петљама. 

Неколико наредних задатака даће ти прилику да ово провежбаш као и да се подсетиш употребе ``while`` петље. 

.. reveal:: podsetnik_while
   :showtitle: While
   :hidetitle: Сакриј
   
   .. infonote:: 
      Док будеш решавао/решавала ове задатке, пажљиво читај текст задатка и све време размишљај шта се дешава у сваком проласку кроз петљу (које вредности добијају променљиве, који је опсег који користиш, колики је скок и сл.). Као што смо већ написали, доста ће ти помоћи и коментари који се налазе у самом коду задатака. 

Када завршиш са свим тим, видећеш да и слике можеш да исцртаваш помоћу петљи на исти начин као и остале облике. 

Када то завршиш можеш прећи на видеo материјал који је дат у наставку часа. 